\chapter{Principi della termodinamica}
\noindent
La termodinamica \`e lo studio di sistemi dal punto di vista macroscopico.\\
Le massime fondamentali della termodinamica sono
\begin{itemize}
\item L'energia dell'universo \`e costante
\item L'entropia dell'universo tende ad aumentare.
\end{itemize}

\section{Prime definizioni}
\begin{definition}[Sistema termodinamico]
Un \textbf{sistema termodinamico} \`e un sistema omogeneo composto da ``molti" elementi.\\
Lo \textbf{stato} di un sistema termodinamico \`e univocamente determinato da un numero contenuto di parametri\footnote{Per esempio temperatura, pressione o volume.} detti \textbf{funzioni di stato}.\\
Il numero di funzioni di stato necessarie per specificare lo stato \`e detto \textbf{numero di gradi di libert\`a}.
\end{definition}

\begin{remark}
Le funzioni di stato di un sistema non dipendono da come esso \`e venuto ad esistere; se due procedimenti portano da un particolare stato ad un altro, le differenze nelle funzioni di stato dipendono univocamente dallo stato iniziale e quello finale.
\end{remark}

\begin{remark}[Sistema ambiente]
Spesso torna comodo considerare una coppia di sistemi, uno detto semplicemente sistema e l'altro \textbf{ambiente}.
\end{remark}

\begin{definition}[Variabili estensive e intensive]
Dato un sistema termodinamico, delle variabili ad esso inerenti si dicono \textbf{estensive} se sono proporzionali alla quantit\`a di materia contenuta nel sistema e \textbf{intensive} altrimenti.
\end{definition}

\begin{example}
Il volume e l'energia sono grandezze estensive mentre la pressione e la temperatura sono intensive.
\end{example}

\begin{remark}
Il lavoro meccanico \`e dato da $W=\int \vec F\cdot \vec{d\ell}$. \`E un fatto generale che il lavoro ha la forma
\[\int(\text{intensiva})d(\text{estensiva}).\]
\end{remark}

\begin{definition}[Sistemi isolati, chiusi e aperti]
Un sistema termodinamico si dice 
\begin{itemize}
\item \textbf{isolato} se non ammette scambio con l'ambiente,
\item \textbf{chiuso} se non ammette scambio di materia con l'ambiente,
\item \textbf{aperto} se ammette scambi con l'ambiente.
\end{itemize}
\end{definition}

Per considerare pi\`u sistemi termodinamici dobbiamo considerarli come separati da una \textit{parete}.

\begin{definition}[Tipi di parete]
Una parete tra due sistemi \`e
\begin{itemize}
\item \textbf{adiabatica} se non permette scambi,
\item \textbf{diatermica} se non ammette scambi di materia,
\item \textbf{semipermeabile} se fa passare alcuni tipi di materia.
\item \textbf{permeabile}\footnote{una parete permeabile \`e come se non ci fosse} se permette ogni tipo di scambio.
\end{itemize}
\end{definition}

\section{Principio 0, Equilibrio e Temperatura empirica}
\subsection{Tipi di equilibrio}
\begin{definition}[Equilibrio]
Un sistema \`e in \textbf{equilibrio} se le sue funzioni di stato restano ``costanti" (per molto tempo rispetto alla scala temporale rilevante).\\
Un sistema \`e in \textbf{equilibrio termico} se non ci sono differenze di temperatura\footnote{definiremo la temperatura in seguito.}.\\
Un sistema \`e in \textbf{equilibrio termodinamico} se \`e in equilibrio meccanico, termico e chimico.
\end{definition}

\begin{remark}
I sistemi tendono spontaneamente ed irreversibilmente all'equilibrio termodinamico.
\end{remark}

\begin{fact}[0-esimo principio della termodinamica]
\textbf{Due sistemi in equilibrio termico con un terzo sono in equilibrio tra loro.}
\end{fact}

\begin{definition}[Equazione di stato]
Se quando un sistema \`e in equilibrio vale una equazione tra le funzioni di stato, queste si dicono \textbf{equazioni di stato}.
\end{definition}

\begin{remark}[Segno degli scambi di energia]
\underline{\textbf{NOTA BENE:}} Affermiamo per convenzione che uno scambio di energia ha segno \textit{positivo} se il sistema \textbf{\textit{acquista energia dall'ambiente}}.
\end{remark}



\subsection{Processi quasistatici}

\begin{definition}[Processi quasistatici]
Un sistema \`e \textbf{quasi in equilibrio} se \`e cos\`i vicino all'equilibrio che le equazioni di stato si possono considerare valide.\\ 
Un \textbf{processo quasistatico} \`e un processo tale per cui il sistema \`e quasi in equilibrio in ogni istante.\\
Se non sono presenti ``attriti", un processo quasistatico \`e detto \textbf{reversibile}.\\
Un processo \`e detto \textbf{totalmente reversibile} se \`e reversibile e la sua interazione con l'ambiente \`e reversibile.
\end{definition}

\begin{remark}
Un processo quasi statico va pensato come un processo molto lento; cos\`i lento da poter pensare al sistema come ``sempre in equilibrio".
\end{remark}


\begin{definition}[Principali processi quasistatici per gas]
Un processo si dice\footnote{Per le definizioni di temperatura o calore finite di leggere questo capitolo.}
\begin{itemize}
\item \textbf{isotermo} se $T$ resta costante,
\item \textbf{isobaro} se $p$ resta costante,
\item \textbf{isocore} se $V$ resta costante o
\item \textbf{adiabatico} se non avviene scambio di calore.
\end{itemize}
\end{definition}



\subsection{Temperatura empirica}

\begin{proposition}[Temperatura empirica]\label{TemperaturaEmpirica}
Ogni sistema termodinamico ammette una funzione che \`e costante in stato di equilibrio. La costante \`e detta \textbf{temperatura empirica}.
\end{proposition}
\begin{proof}
Consideriamo tre sistemi, con funzioni di stato $(x_1, y_1),\ (x_2,y_2)$ e $(x_3,y_3)$ in equilibrio tra loro. Esistono dunque equazioni di stato della forma
\[\begin{cases}
x_3=f(x_1,y_1,y_3)\\
x_3=g(x_2,y_2,y_3)
\end{cases}\]
poich\'e i sistemi 1 e 2 sono in equilibrio, se eguagliamo le due equazioni sappiamo che ci\`o che otteniamo non dipende da $y_3$, quindi
\[\begin{cases}
f(x_1,y_1,y_3)=\phi_1(x_1,y_1)\zeta(y_3)+\eta(y_3)\\
g(x_2,y_2,y_3)=\phi_2(x_2,y_2)\zeta(y_3)+\eta(y_3)
\end{cases}\]
dunque se 1 e 2 sono in equilibrio si ha che 
\[\phi_1(x_1,y_1)=\phi_2(x_2,y_2),\]
ma i due membri dipendono da insiemi di variabili disgiunti, quindi esiste $\theta_0$ tale che entrambe queste espressioni eguagliano $\theta_0$ se sono in equilibrio. Il valore $\theta_0$ \`e detto la temperatura empirica dei sistemi, i quali sono in equilibrio solo se hanno la stessa temperatura empirica.
\end{proof}

\begin{definition}[Isoterme]
Dato un sistema termodinamico e un valore $\theta_0$ di temperatura empirica, chiamiamo \textbf{isoterma a livello $\theta_0$} l'insieme degli stati del sistema la cui temperatura \`e $\theta_0$.
\end{definition}


\subsection{Definizione di temperatura tramite gas}
\begin{fact}[Punto triplo]
\emph{Considerando come sistema termodinamico dell'acqua esiste una precisa combinazione di temperatura e pressione tale per cui essa risulta in trasizione tra gli stati solido liquido e gassoso simultaneamente.\\
Questo stato si chiama \textbf{punto triplo} e i valori in questione sono una temperatura di $0.01 ^\circ \mathrm{C}$ e una pressione di $0.006\ \mathrm{atm}$.}
\end{fact}
\medskip

\noindent
A bassa pressione i gas si comportano tutti allo stesso modo\footnote{rispettano l'equazione di stato $pV=f(\theta)$}.\\
Se fissiamo il volume e la quantit\`a di materia del gas possiamo definire $\theta$ in modo tale che $p=p_0(1+\al\theta)$, cio\`e poniamo 
\[\theta=\frac1\al\frac{p-p_0}{p_0}.\] 
Se imponiamo che l'acqua congeli per $\theta=0$ e bollisca per $\theta=100$ allora si ricaviamo $1/\al=273.15$. Notiamo inoltre\footnote{l'addizione di $\al\ii$ corrisponde alla traslazione che trasforma gradi Celsius in gradi Kelvin.}
\[\frac{p_2}{p_1}=\frac{\al\ii+\theta_2}{\al\ii +\theta_1}=\frac{\theta_2'}{\theta_1'}.\]
Possiamo dunque definire la temperatura (in Kelvin) come
\[T=\lim_{p^{(PT)}\to 0}273.16 \frac{p}{p^{(PT)}}\]
dove $p^{(PT)}$ \`e la pressione del gas nel termometro quando questo sistema \`e in equilibrio con il sistema di punto triplo con l'acqua. Il limite corrisponde a prendere gas sempre pi\`u rarefatti, cio\`e a lavorare nel limite dei gas perfetti dove vale la proporzionalit\`a sopra.
\medskip

\noindent Sfruttando questa definizione possiamo costruire un termometro a gas come in figura

[FIGURA TERMOMETRO A GAS]

\noindent Quando il gas \`e alla temperatura che vogliamo misurare, misuriamo la differenza di altezza tra il livello a contatto con il gas e il livello di controllo posto a pressione atmosferica. 
Questa differenza \`e proporzionale alla differenza di pressione e questo ci permette di ricavare la temperatura se la fissiamo per quando \`e nel punto critico.

\section{Primo principio e Definizione di calore}

\begin{fact}[Primo principio della termodinamica]
\textbf{L'energia interna di un sistema di conserva.}
\end{fact}

\begin{definition}[Calore]
Il \textbf{calore} \`e la differenza tra la variazione di energia interna e il lavoro compiuto su un sistema termodinamico, esplicitamente
\[\boxed{\Delta U=Q+W}\]
\end{definition}

\begin{remark}
Il calore e il lavoro non sono funzioni di stato, ma la loro somma s\`i.
\end{remark}

\begin{remark}[Primo principio in forma differenziale]
Scrivendo il primo principio in termini di infinitesimi troviamo
\[dU=\delta Q+\delta W,\]
in particolare per i gas ideali vale
\[dU=\delta Q-pdV.\]
\end{remark}


\begin{definition}[Caloria]
Una \textbf{caloria} \`e la quantit\`a di calore necessaria per far variare la temperatura di un grammo di acqua da $14.5^\circ\mathrm{C}$ a $15.5^\circ\mathrm{C}$.\\
In Joule si ha che
\[\boxed{1\ \mathrm{cal}=4.186\ \mathrm{J}}\]
\end{definition}


\begin{remark}
In una trasformazione adiabatica, il lavoro \`e dato dalla differenza di energia interna.
\end{remark}
\begin{example}[Coppia di sistemi dentro un contenitore adiabatico]
Consideriamo due sistemi $A$ e $B$ dentro un contenitore adiabatico. Per il primo principio
\[0=\Delta U=\Delta U_A+\Delta U_B=Q_A+Q_B+\under{=W}{W_A+W_B}.\]
I trasferimenti di calore possono avvenire solo tra $A$ e $B$, quindi $Q_A+Q_B=0$ e $W=0$. Quanto scritto \`e una ``legge di conservazione del calore" in questo tipo di sistema.
\end{example}

\section{Secondo principio e cicli}
\subsection{Enunciati del secondo principio}
\begin{fact}[Secondo principio della termodinamica, formulazione di Kelvin]
\textbf{Non esiste un processo che traformi \ul{interamente} calore in lavoro.}
\end{fact}

\begin{fact}[Secondo principio della termodinamica, formulazione di Clausius]
\textbf{Non esiste un processo il cui \ul{unico risulato} sia trasferire calore da una sorgente pi\`u fredda ad una pi\`u calda.}
\end{fact}

\begin{proposition}
Le due formulazioni del secondo principio sono equivalenti.
\end{proposition}
\begin{proof}
Mostrimo che le loro negazioni sono equivalenti:
\setlength{\leftmargini}{0cm}
\begin{itemize}
\item[$\boxed{\neg K\implies \neg C}$] Consideriamo il diagramma

[DIAGRAMMA]

Notiamo che $\abs{Q'}+\abs{W}>\max{\cpa{\abs{Q'},\abs{W}}}=\max{\cpa{\abs{Q'},\abs{Q}}}$. Considerando ora il sistema di due macchine come un insieme troviamo una macchina che trasferisce un calore $\abs{Q'}$ dala sorgente fredda alla sorgente calda, negando Clausius.
\item[$\boxed{\neg C\implies \neg K}$] Procediamo analogamente a prima

[DIAGRAMMA]

e leggendo questo diagramma come un insieme la macchina avrebbe preso del calore $\abs Q-\abs{Q'}$ dalla sorgente $T_L$ e lo ha trasformato interamente in lavoro, negando Kelvin.
\end{itemize}
\setlength{\leftmargini}{0.5cm}
\end{proof}

\subsection{Processo ciclico}
\begin{definition}[Processo ciclico]
Un processo \`e \textbf{ciclico} se lo stato iniziale e finale sono lo stesso. Se qualcosa realizza un processo ciclico \`e detto \textbf{motore}.
\end{definition}

\begin{remark}[Diagramma di una macchina a due sorgenti]
Spesso torna comodo fare diagrammi come in figura

[DIAGRAMMA]
\end{remark}

\begin{remark}
Per un processo ciclico, $\Delta U=0$, dunque $Q=-W$.
\[-W=Q=Q_H+Q_L\]
dove $Q_H$ \`e il calore che il sistema acquista da una sorgente calda e $Q_L$ \`e il calore che acquista da una sorgente fredda\footnote{$Q_L$ \`e negativo}. Notiamo che
\[\abs W=\abs{Q_H}-\abs{Q_L}.\]
\end{remark}

\begin{definition}[Efficienza]
L'\textbf{efficienza} di un processo ciclico \`e data da\footnote{Intuitivamente l'efficienza \`e una misura di quanto lavoro riesco a realizzare in proporzione a quanto calore abbiamo dovuto inserire nel sistema. L'altra forma ci dice che l'efficienza \`e una coversione perfetta eccetto per il calore che viene disperso senza diventare lavoro ($Q_L$).}
\[\eta=\frac{\abs W}{\abs{Q_H}}=1-\frac{\abs{Q_L}}{\abs{Q_H}}.\]
\end{definition}

\begin{definition}[Frigorifero e coefficiente di prestazione]
Un \textbf{frigorifero} \`e un motore che trasferisce calore da una sorgente fredda ad una calda. Il suo \textbf{coefficiente di prestazione} \`e dato da
\[COP=\frac{\abs{Q_L}}{\abs{W}}=\frac{1-\eta}\eta.\]
\end{definition}

\begin{definition}[Pompa di calore]
Una \textbf{pompa di calore} \`e una macchina volta a trasformare lavoro in calore verso la sorgente calda. La sua efficienza \`e quindi l'inversa di quella di un motore standard:
\[\frac{\abs{Q_H}}{\abs{W}}=\frac1\eta.\]
\end{definition}

\begin{theorem}[di Carnot]\label{TeoremaDiCarnot}
Un ciclo reversibile \`e il pi\`u efficiente che lavori tra due sorgenti $\theta_H$ e $\theta_L$.
\end{theorem}
\begin{proof}
Consideriamo due cicli $S$ ed $S'$ di cui $S$ reversibile. Per il primo principio $-W=\abs{Q_H}-\abs{Q_L}$ e $-W'=\abs{Q_H'}-\abs{Q_L'}$.\\
Con precisione arbitraria, siano $N$ ed $N'$ interi positivi tali che
\[\frac{\abs{Q_H}}{\abs{Q_H'}}\approx \frac{N'}{N}.\]
Facendo fare $N'$ cicli a $S'$ ed $N$ cicli reversibili \textit{al contrario}\footnote{qu\`i usiamo la reversibilit\`a. Se prima il sistema trasformava calore in lavoro con qualche perdita di calore ora il sistema riceve lavoro e un po' di calore per fornire calore alla sorgente calda} a $S$ troviamo
\[-W_{tot}=N'(-W')-N(-W)=N'(\abs{Q_H'}-\abs{Q_L'})-N(\abs{Q_H}-\abs{Q_L})\]
\[Q_{H,tot}=N'\abs{Q_H'}-N\abs{Q_H}\]
\[-Q_{L,tot}=N'\abs{Q_L'}-N\abs{Q_L}.\]
Per il primo principio, facendo lavorare in parallelo le due macchine
\[-W_{tot}=Q_{H,tot}+Q_{L,tot}.\]
Scegliendo $N$ ed $N'$ arbitrariamente grandi possiamo approssimare $Q_{H,tot}\approx 0$, e quindi
\[-W_{tot}\approx Q_{L,tot}.\]
Per la formulazione di Kelvin del secondo principio si ha che $-W_{tot}\leq0$\footnote{se cos\`i non fosse la macchina composta starebbe convertendo il calore $\abs{Q_{L,tot}}$ in lavoro sull'esterno $\abs{W_{tot}}$, contraddicendo il secondo principio.}, quindi $Q_{L,tot}\leq 0$, cio\`e
\[N'\abs{Q_L'}-N\abs{Q_L}\geq 0\coimplies \frac{N'}N\geq \frac{\abs{Q_L}}{\abs{Q_L'}}.\]
Passando al limite negli $N$ e $N'$ si ha che
\[\frac{\abs{Q_L}}{\abs{Q_H}}\leq \frac{\abs{Q_L'}}{\abs{Q_H'}}\implies \eta=1-\frac{\abs{Q_L}}{\abs{Q_H}}\geq 1-\frac{\abs{Q_L'}}{\abs{Q_H'}}=\eta'.\]
\end{proof}

\begin{corollary}[I cicli reversibili hanno la stessa efficienza]\label{CicliReversibiliHannoLaStessaEfficienza}
Tutti i cicli reversibili hanno la stessa efficienza.
\end{corollary}
\begin{proof}
Applicando il teorema abbiamo le due disuguaglianze scambiando i ruoli tra i due cicli.
\end{proof}


\subsection{Ciclo di Carnot}
Definiamo esplicitamente un ciclo reversibile:

\begin{definition}[Ciclo di Carnot]
Il \textbf{ciclo di Carnot} \`e composto dalle seguenti trasformazioni quasistatiche reversibili:
\begin{enumerate}
\item isoterma a temperatura $T_H$,
\item adiabatica da $T_H$ a $T_L$, 
\item isoterma a temperatura $T_L$,
\item adiabatica da $T_L$ a $T_H$.
\end{enumerate}
[DIAGRAMMA PV]
\end{definition}


\begin{remark}
Gli unici scambi di calore avvengono lungo l'isoterma, che ha senso solo a regime quasistatico (dato che il calore \`e uno scambio derivante da una differenza di energia).
\end{remark}

\begin{fact}
Il ciclo di Carnot \`e l'unico ciclo che effettua scambi in modo reversibile tra due sorgenti.
\end{fact}

\subsection{Temperatura assoluta}
Il teorema di Carnot (\ref{TeoremaDiCarnot}) ci suggerisce un modo per ridefinire la temperatura in termini della temperatura empirica senza bisogno di ricorrere ai gas:
\medskip

\noindent
Per il teorema di Carnot esiste $f$ tale che dopo un ciclo reversibile
\[\frac{\abs{Q_H}}{\abs{Q_L}}=f(\theta_L,\theta_H).\]
Collegando due tali processi facendo s\`i che il calore rilasciato dal primo sia quello assorbito dal secondo ricaviamo le equazioni
\[\frac{\abs{Q_3}}{\abs{Q_2}}=f(\theta_2,\theta_3),\quad\frac{\abs{Q_2}}{\abs{Q_1}}=f(\theta_1,\theta_2),\quad \frac{\abs{Q_3}}{\abs{Q_1}}=f(\theta_1,\theta_3),\]
dove $\theta_1\leq \theta_2\leq \theta_3$.\\
Segue dunque l'identit\`a
\[f(\theta_1,\theta_2)=\frac{f(\theta_1,\theta_3)}{f(\theta_2,\theta_3)}.\]
Derivando rispetto a $\theta_3$ ricaviamo
\begin{gather*}
0=\frac1{f(\theta_2,\theta_3)}\pp{\theta_3}{f}(\theta_1,\theta_3)-\frac{f(\theta_1,\theta_3)}{(f(\theta_2,\theta_3))^2}\pp{\theta_3}f(\theta_2,\theta_3)\\
\frac1{f(\theta_1,\theta_3)}\pp{\theta_3}{f}(\theta_1,\theta_3)=\frac1{f(\theta_2,\theta_3)}\pp{\theta_3}{f}(\theta_2,\theta_3).
\end{gather*}
Abbiamo dunque mostrato che $\frac1{f(\theta_1,\theta_3)}\pp{\theta_3}f(\theta_1,\theta_3)$ non dipende da $\theta_1$, cio\`e
\begin{gather*}
\pp{\theta_3}{}(\log(f(\theta_1,\theta_3)))=A(\theta_3)\\
\log(f(\theta_1,\theta_3))=B(\theta_3)+C(\theta_1),
\end{gather*}
dove $B(\theta_3)$ \`e una primitiva di $A(\theta_3)$.\\
Notiamo ora che $f(\theta,\theta)=1$ in quanto tanto calore viene rilasciato quanto viene assorbito se le sorgenti sono alla stessa temperatura.\\ 
Segue che $\log(f(\theta,\theta))=0$, cio\`e $B(\theta)=-C(\theta)$.
\[\log(f(\theta_1,\theta_3))=B(\theta_3)-B(\theta_1)\implies f(\theta_1,\theta_3)\pasgnlmath={g(\theta)=e^{B(\theta)}}\frac{g(\theta_3)}{g(\theta_1)}.\]
Possiamo dunque definire la \textbf{temperatura assoluta} come
\[T=g(\theta).\]
Tutto ci\`o che abbiamo detto fin'ora in termini della temperatura definita tramite gas continua ad essere valido per la temperatura assoluta.

\section{Entropia}

\begin{lemma}[Isoterme fibrano]\label{IsotermeFibrano}
Due isoterme non si incrociano
\end{lemma}
\begin{proof}
\`E un altro modo di esprimere lo 0-esimo principio.
\end{proof}

\begin{lemma}[Adiabatiche fibrano]\label{AdiabaticheFibrano}
Due curve adiabatiche non si incrociano.
\end{lemma}
\begin{proof}
Per assurdo supponiamo che due adiabatiche si incrocino. Trasformandole in un ciclo tramite una isoterma avremmo costruito una macchina che trasforma calore in lavoro senza effetti secondari, contraddicendo il secondo principio.


[DISEGNO]
\end{proof}


\begin{remark}[Clausius per cicli di Carnot]
In un ciclo di Carnot si ha che
\[\oint \frac{\delta Q}T=0.\]
\end{remark}
\begin{proof}
Dal teorema di Carnot (\ref{TeoremaDiCarnot}) sappiamo che
\[\frac{\abs{Q_H}}{T_H}=\frac{\abs{Q_L}}{T_L},\]
cio\`e
\[0=\frac{Q_H}{T_H}+\frac{Q_L}{T_L}=\int_A^B\frac{\delta Q}T+\int_C^D\frac{\delta Q}T\pasgnl={$BC$ e $DA$ adiabatiche}\oint\frac{\delta Q}T.\]
\end{proof}

\begin{theorem}[Teorema di Clausius]\label{TeoremaClausius}
Per un qualsiasi ciclo reversibile si ha che
\[\oint\frac{\delta Q}T=0.\]
\end{theorem}
\begin{proof}
Approssimiamo il ciclo con tanti cicli di Carnot: per i lemma (\ref{IsotermeFibrano}) e (\ref{AdiabaticheFibrano}) evitiamo problemi di double counting, per costruire l'approssimazione basta scegliere due punti sul ciclo e sostituire il tratto del ciclo che li collega con la giunzione di una adiabatica, una isoterma e poi nuovamente una adiabatica, dove le adiabatiche sono determinate dagli stati in esame e l'isoterma \`e scelta in modo che il lavoro compiuto non cambi\footnote{poich\'e l'energia interna \`e una funzione di stato, garantire lo stesso lavoro automaticamente fornisce anche uguaglianze tra i calori}.

[DISEGNO]
\end{proof}

\begin{corollary}
La quantit\`a $\rbar{\int_A^B\frac{\delta Q}T}_{rev}$ \`e una funzione di stato.
\end{corollary}
\begin{proof}
Siano $\al$ e $\beta$ sono due \ul{processi reversibili} da $A$ a $B$. In quanto reversibili, \`e ben definito $\gamma=\ol \beta$ processo inverso di $\beta$. Per il teorema di Clausius (\ref{TeoremaClausius}) si ha che
\[0=\int_\al \frac{\delta Q}T+\int_\gamma\frac{\delta Q}T=\int_\al \frac{\delta Q}T-\int_\beta\frac{\delta Q}T,\]
come volevasi dimostrare.
\end{proof}

\noindent In luce di questo corollario \`e ben posta la seguente definizione:

\begin{definition}[Entropia]
Definiamo la \textbf{differenza di entropia} tra due stati $A$ e $B$ come\footnote{la notazione significa che per calcolare l'integrale scegliamo un qualsiasi processo reversibile che porta $A$ in $B$.}
\[\rbar{\int_A^B\frac{\delta Q}T}_{rev}=S_B-S_A.\]
In forma differenziale
\[dS=\frac{\delta Q}{T}_{rev}\]
\end{definition}

\begin{remark}
Se $\gamma$ \`e un processo che porta il sistema dallo stato $A$ allo stato $B$ in modo \textbf{non reversibile} allora \`e possibile che\[\int_A^B\frac{\delta Q}T\neq S_B-S_A.\]
La differenza di entropia tra i due stati \`e comunque ben definita, basta scegliere un secondo cammino reversibile da $A$ a $B$ e calcolare l'integrale lungo quel cammino.
\end{remark}

\begin{remark}
Se $A$ e $B$ sono stati sulla stessa adiabatica \[\underset{adiab.}{\int_A^B}\frac{\delta Q}T=0.\] 
Se l'adiabatica in questione \`e reversibile allora $S_A=S_B$.\\
Se l'adiabatica non \`e reversibile l'entropia potrebbe cambiare.
\end{remark}

\begin{remark}
Per un \underline{qualsiasi} ciclo (anche irreversibile), $\Delta S=0$, in quanto \`e una funzione di stato.
\end{remark}

\begin{proposition}[Per un ciclo irreversibile l'entropia aumenta globalmente]\label{EntropiaAumentaGlobalmentePerCicloIrreversibile}
Sia $\Sigma$ un ciclo che acquista una quantit\`a di calore $\delta Q$ da una sorgente a temperatura $T_s$ e che produce una quantit\`a di lavoro $W$, allora \[\oint \frac{\delta Q}T\leq 0,\]
dove $T$ \`e la temperatura a cui lavora $\Sigma$.
\end{proposition}
\begin{proof}
Studiamo gli effetti secondari di $\Sigma$ \footnote{che necessariamente ci sono per il secondo principio.}.
Consideriamo il sistema composto da $\Sigma$ e una macchina di Carnot $\Sigma'$ definito come segue:\\
$\Sigma'$ assorbe un calore $\delta Q_s$ dalla sorgente $T_s$, produce del lavoro $W'$ e rilascia ad una temperatura $T$ il calore $\delta Q$ che riceve $\Sigma$.


[DIAGRAMMA]

\noindent Calcolando la variazione di entropia per $\Sigma'$ ricaviamo che
\[0=\Delta S=\oint \frac{\delta Q_s}{T_s}+\oint -\frac{\delta Q}T\coimplies \frac1{T_s}\oint \delta Q_s=\oint \frac{\delta Q}T.\]
Consideriamo ora le due macchine insieme e calcoliamo l'energia:
\[Q_s=\oint \delta Q_s=-(W+W').\]
Per il secondo principio si ha che la quantit\`a sopra non \`e positiva\footnote{non possiamo convertire calore in lavoro senza altri effetti, ma possiamo convertire lavoro in calore senza problemi.}, dunque, sfruttando il fatto che $T_s>0$, si ha che
\[0\geq \frac1{T_s}\oint \delta Q_s=\oint \frac{\delta Q}T.\]
\end{proof}



\begin{theorem}[Variazione di entropia supera integrale sul percorso]\label{VariazioneEntropiaSuperaIntegrale}
Sia $\gamma$ un processo che porta lo stato $A$ nello stato $B$, potenzialmente in modo irreversibile, allora
\[\Delta S\geq \int_A^B\frac{\delta Q}T.\]
\end{theorem}
\begin{proof}
Sia $\al$ un processo reversibile che porta da $A$ a $B$ e sia $\beta$ il suo processo inverso.\\
Per la proposizione (\ref{EntropiaAumentaGlobalmentePerCicloIrreversibile}) si ha che
\[\under{=-\Delta S}{\int_\beta\frac{\delta Q}T}+\int_\gamma\frac{\delta Q}T\leq 0\implies \Delta S\geq \int_A^B\frac{\delta Q}T.\]
\end{proof}


\begin{proposition}[Secondo principio con entropia]
L'affermazione ``$\Delta S\geq 0$ per sistemi isolati" \`e equivalente al secondo principio della termodinamica.
\end{proposition}
\begin{proof}
Abbiamo gi\`a visto che il secondo principio implica $\Delta S\geq 0$.\\
Consideriamo allora per assurdo un processo che trasforma calore in lavoro senza altri effetti. 
La variazione di entropia del sistema sarebbe\footnote{il sistema perde calore per trasformarlo in lavoro, quindi il segno \`e negativo} 
\[\Delta S=\oint \frac{\delta Q}T=-\frac{\abs{Q}}T<0,\]
assurdo per ipotesi.
\end{proof}

\begin{remark}[L'Entropia dell'universo non diminuisce]
Se un sistema \`e isolato, $\delta Q=0$, quindi \[\Delta S\geq \int \frac{\delta Q}T=0.\]
\end{remark}

\begin{remark}[Differenziale dell'entropia]
Poich\'e $U$ \`e una funzione di stato
\[dU=\delta Q+\delta W=\delta Q_{rev}+\delta W_{rev},\]
dunque
\[\boxed{dS=\rbar{\frac{\delta Q}T}_{rev}=\frac{\delta Q}T+\frac{\delta W-\delta W_{rev}}T}\]
Per il teorema (\ref{VariazioneEntropiaSuperaIntegrale}) si ha che $dS\geq \delta Q/T$, quindi per la forma sopra
\[\delta W\geq \delta W_{rev},\]
che \`e una riformulazione del teorema di Carnot (\ref{TeoremaDiCarnot}) se stiamo attenti ai segni.
\end{remark}
